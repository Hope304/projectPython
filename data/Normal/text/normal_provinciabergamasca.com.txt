Comuni Valle Brembana - Paesi della Val Brembana - Val Brembana Web Alberghi Ristoranti Pizzerie Trattorie B&B Agriturismo Rifugi Case Vacanza Case Vendita Foto Video Google Valle Brembana Comuni Valle Brembana ALGUA 432 m - sup. 8,14 kmq Vi e' molta incertezza sull'origine del nome di questo comune. Secondo alcuni studiosi deriverebbe da "acqua" (essendo la zona ricca di sorgenti naturali e molto umida), per altri invece potrebbe avere origine da "al guado" divenuto poi Algua, per indicare la localita' ove era possibile guadare senza rischi il torrente Serina, che in quel logo era facile da superare. ALME' 260 m - sup. 1,96 kmq La storia di Alme' dall’epoca romana fino alla dominazione longobarda, si confonde e si identifica con quella della illustre borgata di Almenno, di cui rappresentava una porzione di territorio assai importante, posta al di qua del Fiume Brembo. Le scarse testimonianze sulla sua vita preistorica, quali recenti rinvenimenti di manufatti palafitticoli, ci inducono a pensare che anche Alme' abbia subito la vicenda della occupazione antropica comune a tutta la zona; nella quale si insediarono successivamente i Liguri eneolitici e palafítticoli, gli Etruschi. AVERARA 650 m - sup. 10,58 mq Averara sembra derivare il suo nome dal dialetto "avrera". Un tempo fu la capitale di tutta la Val Averara. Prima che la Priula tracciasse da Mezzoldo la via, che per Passo San Marco immetteva nei Grigioni, era Averara l'ultimo paese lungo l'itinerario che risaliva la Val Mora verso il Passo di Verrobbio e di Albarino (detto poi di San Marco). Anche qui, nella contrada alta di Redivo, esisteva una dogana (quella piu' fotografata per la geometrica simmetria delle scale che impreziosiscono l'architettura della facciata), non lontana dalla chiesa di San Pantaleone, col campanile a bifore del '400. BLELLO 800 m - sup. 2,18 kmq Gli abitanti di Blello sono raccolti nel piu' piccolo paese della Bergamasca: quando ci sono tutti sono un centinaio, sparsi nelle frazioni di Brevieno, Ghisalerio e Blello e in qualche altro casolare isolato. La diversificata occupazione economica e un migliorato assetto viario, che comunica con la Val Brembilla e la Val Imagna, consentono a chi vuol rimanere ancorato alle proprie origini di gustare con piu' sicurezza l'amenita' del luogo che accede alle infrastrutture di servizio dei centri maggiori piu' vicini. BRACCA 612 m - sup. 5,53 kmq Il comune di Bracca e' noto per la purezza delle fonti minerali "Bracca" e "Flavia", che sgorgano appena oltre l'orrido, ma il cui impianto d'imbottigliamento, per ovvie ragioni di spazio, e' dislocato verso Ambria (Zogno). La cura idropinica di Bracca e' indicata per le malattie dell'apparato digerente, nella calcolosi renale e nelle alterazioni del ricambio in genere. BRANZI 844 m - sup. 25,32 Kmq Branzi, e' un Centro Turistico molto frequentato sia nella stagione estiva che in quella invernale. Punto di partenza per escursioni in montagna, indimenticabili tra il verde e la bellezza della sua natura. Arte e Cultura - Parrocchiale di S. Bartolomeo: Pala Madonna del Rosario con i Misteri, di Carlo Pozzo ('600) - 3 Tele del Martirio, Vocazione e Miracolo di San Bartolomeo (ignoto del '700). Adorazione dei Pastori, di G. Domenico Midali - Altare Maggiore, ricco di marmi policromi. CAMERATA C. 570 m - sup. 12,56 kmq Il nome Camerata Cornello, deriva da camerata = casa, dimora e Cornello = roccia, rupe (dal bergamasco CORNEL). Il paese e' costituito da una serie di nuclei di sapore antico distribuiti sulla sponda destra del Brembo, dal fondovalle fino alle falde del monte Venturosa. Uno di questi Borghi e' Cornello, noto per aver dato i natali al casato dei Tasso postali e letterati. Tra questi ricordiamo BERNARDO, padre del piu' famoso TORQUATO, immortale autore della Gerusalemme Liberata. Un tempo il borgo era al centro dei commerci che si svolgevano con la Valtellina lungo la via Mercatorum ed era sede di un importante mercato. CARONA 1.100 m - sup. 44,02 kmq Sull'origine del nome CARONA, gli storici non trovano concordi. Esso potrebbe derivare dal latino CALAUNA, o addirittura da un nome etrusco. Potrebbe inoltre essere anche un nome personale "CARONA", o quello della voce latina COLUMNE, ad indicare delle"columna e miliares". Di certo si e' trovato che questo centro e' citato su antiche carte gia' nel 926. E' sempre stato conosciuto comunque, oltre che per le miniere di ferro sfruttate dai Romani che vi avevano anche installato un "forno di fusione", per l'ottimo formaggio che quivi veniva commerciato. CASSIGLIO 600 m - sup. 14,08 kmq Il nome di Cassiglio, anticamente Cassiglio sembra derivare probabilmente dal latino CAS-ILIUM che nel dialetto bergamasco divenne poi case'l, come riferimento a "capanna" tettoia per lo strame. In effetti questo centro che diede la denominazione ad una delle diramazioni della Valle Averara, ha avuto la sua modesta economia legata alla pastorizia ed al pascolo stagionale. Nulla di strano dunque che anche etimologicamente il nome rispecchi l'attivita' che un tempo fu prevalente. COSTA SERINA 907 m - sup. 12,12 kmq Il nome di Costa Serina, deriva (COSTA) dalla posizione del primitivo nuccleo abitato, sulla falda del Monte, e (SERINA) dal fiume che bagna la Valle. La favorevole esposizione della zona, avvalora la storicità degli insediamenti a Costa Serina e nei nuclei vicini di Ascensione, Trafficanti e Ambriola. Trafficanti e' ricordato ogni qualvolta si fa cenno alla "via mercatorum", che dalla Val Seriana saliva a questo crinale per immettersi nella Val Brembana. CUSIO 1.025 m - sup. 9,34 kmq Il nome di CUSIO "chiuso" sembra derivare dalla sua posizione geografica, che lo vede chiuso tra i montiche lo circondano. L'economia di Cusio, prettamente pastorale non consenti' nell'antichita' di sviluppare traffici o mestieri che permettessero ai suoi abitanti di sollevarsi da una condizione molto disagiata costretti a coltivare a coltivare piccoli campi a segale, orzo patate, furono sottoposti frequentemente alla fame ed alla miseria. DOSSENA 985 m - sup. 19,59 kmq Dossena sembra derivare il suo nome da DORSUM "dosso", come in effetti si presentava un tempo l'antico nucleo del paesello, appoggiato appunto sul dosso del monte. Dossena e' sicuramente il primo nucleo abitato costituitosi in Valle Brembana. Esso e' sorto ed in seguito sviluppato fra le nostre montagne, quale diretta conseguenza dello sfruttamento delle miniere locali, che fornivano preziosi minerali necessari alla metallurgia di quel tempo. FOPPOLO 1.515 m - sup. 16,25 kmq Foppolo, antico e caratteristico villaggio brembano, sembra derivare il nome da "FOPPA", chiaramente allusivo alla sua primitiva collocazione geografica. Foppolo, un tempo solo rifugio estivo di mandrianie quasi disabitato d'inverno. Si citano anticamente alcune miniere di ferro che dovevano trovarsi in contrada Cadelle. Il centro di Foppoloski ha poi avuto un enorme sviluppo grazie agli sport invernali, e alle favorevoli condizioni ambientali dei monti circostanti. Foppolo e' il centro sciistico piu' rinomato delle Orobie. GEROSA 760 m - sup. 10,03 kmq Il nome Gerosa sembra derivare dalla voce lombarda "GEROS" cioe' ghiaioso. L'economia del paese di Gerosa e' stata legata nel passato esclusivamente alla pastorizia ed alla produzione del carbone della legna. Centro agricolo e turistico della Valle Brembana, Gerosa si sviluppa alle pendici della Forcella di Bura che segna l'accesso in Val Taleggio. Gerosa, nella sua storia e' interessante notare quanto l'eredita' contadina, abituata alla decantazione naturale dei tempi biologici, abbia influito sulla considerazione degli avvenimenti guidati dagli uomini. ISOLA DI FONDRA 707 m - sup. 13,24 kmq Situato in Alta Val Brembana, Isola di Fondra e' un comune costituitosi in epoca abbastanza recente: e' infatti il risultato dell'unione avvenuta delle piccole comunita' di Fondra e Trabuchello. Comprende un tratto di fondovalle percorso dalla strada e dal Brembo nonche' i ripidi versanti dei monti Torcola (1636 m) ad ovest e Pietra Quadra (2356 m) e i Tre Pizzi a est. La superficie del territorio e' di 13,25 kmq. LENNA 463 m - sup. 12,88 Kmq Il paese di Lenna si estende appena a monte della confluenza dei due rami principali del Brembo, quello di Mezzoldo e quello di Fondra. Da prevalente centro agricolo-montano si sta' sviluppando in un centro di produzione industriale ed artigianale, con l'effetto di ridurre in parte il pendolarismo lavorativo ancora diffuso. Del resto a Lenna erano attive fino all''800 importanti fucine e forni fusori dei minerali provenienti dall'alta valle Brembana. MEZZOLDO 835 m - sup. 18,81 kmq MEZZOLDO sembra derivare il proprio nome, come scrive il MASSIA ,da "mezzo alto". La storia di questo centro e' sempre stata strettamente legata a quella degli altri paesi della Valle Averara. La sua posizione geografica di ultimo paese prima del passo San Marco per la Valtellina, gli ha consentito di sviluppare nell'antichita' un certo commercio lungo la "Via Priula". Era quindi terra di confine e, come tale, ospitava la dogana veneta ed era sede di scambi. MOIO dè CALVI 660 m - sup. 6,17 Kmq Il territorio di MOIO DE' CALVI era antica riserva di caccia della nobile famiglia Veneziana dei CALVI che vi si trapianto' definitivamente Sotto la Repubblica veneta il Comune ebbe uno statuto speciale e nel 1492 viene costituita la Parrocchia (la chiesa attuale infatti risale alla fine del XV secolo). Le frazioni di COSTA e di CURTO conservano parecchie testimonianze (affreschi) con Venezia. Dal 1927 al 1956 fu aggragato al Comune di Martino de' Calvi, ora abolito. OLMO AL BREMBO 556 m - sup. 7,78 kmq Olmo al Brembo appartenne dapprima ai Vescovi di Bergamo e, successivamente ai Visconti che accordarono speciali statuti (1368) confermati dalla Repubblica Veneta nel 1431 e nel 1588. Fino al 1863 si chiamo' OLMO. La parte antica dell'abitato presenta strade irregolari,con sottoportici e piazzette /cortile, che nonostante la modesta architettura, rilevano pregevoli ambienti: notevoli un palazzetto con loggia ad archi tribolati di influenza veneta ed una bella fontana settecentesca. OLTRE il COLLE 1.030 m - sup.32,45 kmq Oltre il Colle deriva il nome dalla sua posizione geografica. Anticamente Oltre il Colle non era che una frazione di Serina. Nel 1569 ne fu fatta una reale divisione per qui risale a questo anno la nascita vera e propria del Comune di Oltre il Colle. Molto fiorente fu l'industria delle picche (tipicamente locale) di continuo incoraggiata dalla Signoria, che anzi in piu' riprese nel 1641, nel 1644 ed anche nel 1654, ne ordino' a migliaia affinche' le maestranze non fossero costrette all'immigrazione. ORNICA 921 m - sup. 14,29 kmq Il nome ORNICA sembra derivare dal latino "fraxinus ornus", che un tempo doveva ricoprire in abbondanza le selve che circondano i sette villaggi che componevano la Val Averara. Come Santa Brigida, Ornica dipendeva anticamente dalla plebania di Primaluna in Valsassina. Molto diffuso era un tempo il mestiere di ridurre in chiodi il ferro. A Ornica vi era infatti una grossa fucina che lavorava anche i ferri da taglio. Note erano anche diverse miniere di ferro, che alimentavano un forno di fusione. PIAZZA BREMBANA 536 m - sup. 6,54 kmq Attualmente e' sede della Comunita' Montana Valle Brembana ed ospita un importante mercato settimanale che e' appuntamento fisso degli operatori zootecnici della zona. E' nell'ambito di questi periodici incontri che si e' sviluppata l'idea di rinsaldare le sofferenze dell'economia montana, qualificando con marchi d'origine le migliori caratteristiche dei prodotti, come oggi avviene con successo sopratutto per i prodotti caseari che sono in grado di accaparrarsi stabili e promettenti quote di mercato. PIAZZATORRE 850 m - sup. 23,61 kmq Piazzatorre, deriva il suo nome da "PIAZZA" inteso come sinonimo di "piano" e da torre (probabilmente una antica torre che caratterizzava in epoca remota il centro della Val Torcola. Piazzatorre e' un'affermatissima stazione turistica invernale ed estiva, sempre animata da interessanti proposte d'intrattenimento e di evasione ricreativa. D'estate gode infatti il clima fresco e salubre delle abetaie che la circondano, mentre d'inverno accede agli impianti sciistici di Piazzo e Monte Torcola. PIAZZOLO 702 m - sup. 4,19 kmq Il nome PIAZZOLO deriva sicuramente dalla posizione geografica del territorio sul quale insisteva l'originale nucleo abitato, quello di un "piccolo spiazzo" in mezzo ai monti, cime e dirupi. Da qui' il diminutivo di"piazzola" divenuto poi PIAZZOLO. L'economia del centro e' stata legata per secoli alla pastorizia all'agricoltura (si coltivava anche la biada !" e al lavoro dei boscaioli e dei carbonai (produzione del carbone di legna). Cento anime, meno di un condominio di citta', fanno un comune. PONTERANICA 290 m - sup. 8,37 kmq Il territorio del Comune di Ponteranica ha una estensione di 837 ettari: giace per il 10% circa su terreni pianeggianti e per il 90% circa sulle pendici della collina e della montagna con altitudine sul mare variabile da 290 metri (Pontesecco) a metri 1.150 circa (Canto Alto); ha pendenze medie generali variabili dal 20% al 60% con prevalenza del 35%. Le formazioni geologiche di tali pendici appartengono all'era mesozoica (cretaceo e lias). I terreni delle pendici stesse provengono dal disfacimento delle sottoposte rocce calcaree e marmose. RONCOBELLO 1100 m - sup. 25,49 kmq Roncobello, in origine solo Ronco, trae il suo nome dal dialetto lombardo "RONCH" nel senso di "colle inciglionato". L'oggettivo "bello" gli venne successivamente aggiunto per far rilevare la splendida posizione naturale nella quale si trova il centro e le frazioni. L'economia di Roncobello anticamente era imperniata sulla pastorizia e sulla concia delle pelli. Esistevano anche alcune miniere a Roncobello, tra cui la piu' nota (fin da epoca preromana) fu quella d'ORO ubicata in una zona non precisata di Bordogna. SAN GIOVANNI B. 400 m - sup. 31,45 kmq Collocato in posizione strategica, alla confluenza tra il Brembo e l'Enna, il paese si distingue per la fisionomia caratteristica e inconfondibile che gli conferiscono le strette strade, il lunghi porticati, gli antichi ponti e le vecchie case allineate in fregio ai corsi d'acqua e dominate dall'alto dalla maestosa mole neoclassica della chiesa parrocchiale, innalzata nell'Ottocento sul precedente edificio di epoca medioevale. S.PELLEGRINO T. 354 m - sup. 22,83 kmq San Pellegrino Terme situata in una valle della Bergamasca, la Valle Brembana, essa prende il nome dal fiume Brembo che la percorre in tutta la sua lunghezza. Il territorio di San Pellegrino Terme è disposto sulle due rive del fiume. La cittadina dista 24 Km da Bergamo e 70 Km da Milano. Centro ed economia rurale sino alla fine dell’800, San Pellegrino Terme è diventata, grazie allo sfruttamento delle sue acque, una fra le più rinomate città termali della Lombardia. SANTA BRIGIDA 861 m - sup. 14,21 kmq Anticamente Santa Brigida dipendeva dalla plebania di PRIMALUNA nella Valsassina. Un tempo molto fiorente era la fabbricazione dei chiodi da cavallo che si producevano nelle cosidette "chioderie". Il ferro occorrente veniva prima preparato nelle grandi fucine che si trovavano a CASSIGLIO. Molto diffuso era anche il mestiere di carbonizzare la legna (far la carbonella), abbinato a quello del boscaiolo. SEDRINA 325 m - sup. 5,98 kmq L'origine del nome non e' sicura. Alcuni studiosi tendono a farlo derivare da un nome etrusco altri dal latino "SEDULINA",diminutivo di SEDE. Gia' nota per i famosi Ponti sul Brembo, il piu' antico dei quali sembrava risalisse al 110 e da uno dei quali la leggenda vuole che si sia gettato, nel sottostante fiume il ben noto Brigante Vincenzo PACCHIANA, detto PACI' PACIANA, "Re della Val Brembana". Con la costruzione dell'attuale superstrada, i ponti di Sedrina hanno perso la loro attrattiva. SERINA 823 m - sup. 27,54 kmq Le prime notizie storiche riguardanti Serina vengono individuate soltanto dopo l'anno mille. Primitiva dipendenza del regime feudale e dal potere vescovile. Prevalente influenza - all'epoca della instaurazione delle Signorie - dei Quelfi Torriani, signori di Milano, ad incominciare dal 1265. Dal 1428 dominazione dei Veneziani: Serina capoluogo della Valle Brembana superiore fino al 1797 (sede di un Vicario o rappresentante della Repubblica Veneta). L'origine del nome Serina: pare che tale toponimo si colleghi a quello del fiume Serio. SORISOLE 280 m - sup. 12,32 kmq Il territorio di Sorisole e' costituito dalle seguenti località: Sorisole capoluogo, la frazione di Petosino, la frazione di Azzonica, e dai nucclei edificati storicamente riconosciuti dalla comunità che sono: Premerlino, Comunelli, Botta Alta, Serit (Grom), Sant'Ana, Grumel mez, Boscalgisi, Madonna dei Campi, Rigla, Botta Bassa, Laxolo, Castel dè Pilis e Canvarola-Valli. Il territorio del Comune di Sorisole si estende per chilometri quadrati 12,32 e confina con i comuni di Zogno, Ponteranica, Bergamo, Paladina, Almè, Villa d'Almè e Sedrina. TALEGGIO 761 m s.l.m. - sup. 46,59 kmq Il comune di Taleggio raggruppa le localita' di Sottochiesa, Pizzino, Olda e Peghera. La soleggiata esposizione dei borghi lungo i declivi conferisce al paesaggio note d'inconfondibile dolcezza alpina, tali da giustificare l'appellativo di "piccola Svizzera". A Taleggio sono tipici gli edifici con i tetti a forte pendenza, ricoperti da pietre sovrapposte a gradini. Il torrente Enna. UBIALE CLANEZZO 333 m - sup. 7,35 kmq I due centri che danno origine al comune sorgono tra i nodi fluviali del Brembo con i torrenti Brembilla ed Imagna, proprio nei pressi delle strozzature di Sedrina e Botta. La loro posizione risulto' sempre strategica per consentire l'accesso in Val Brembana e nelle sue valli minori, tante' vero che proprio nele grotte di Costa Cavallina si sono trovati i piu' antichi reperti umani d'epoca preistorica (ca.12.000 anni fa). Sopratutto in epoca medioevale e fino a provvedimenti drastici attuati da Venezia, la zona fu teatro delle lotte fratricide dele opposte fazioni di guelfi e ghibellini. VAL BREMBILLA 417 m - sup. 20,91 kmq Il nome Brembilla accomuna la Valle, il torrente che la percorre e il comune, il cui territorio ne occupa la parte media e inferiore. Un tempo Brembilla non era un particolare centro abitato ma tutta una zona comprendente, oltre all'attuale Vall Brembilla, anche il territorio di Ubbiale-Clanezzo e il versante valdimagnino del Monte Ubione. La forma derivativa in-illa, molto inconsueta si puo' supporre come un aggettivo in-ilis, che pero' non fornisce troppe deduzioni. Molto piu' facile sarebbe far derivare il nome BREMB o BREMBO da una lingua preromana ove BREM sta' per risuonare. VALLEVE 1200 m s.l.m. - sup. 14,91 kmq Il nome di Valleve, sembra derivare dal dialetto Vallev' = Valle di Lefe che a sua volta potrebbe avere un origine Gallica, dal nome Leufo (Valle di Leufo). La prima citazione storica risale al 1.181, i suoi abitanti in tempi remoti si dedicavano interamente alla pastorizia ed alla cura estiva delle Mandrie che quivi erano portate in alpeggio. VALNEGRA 581 m s.l.m. - sup. 2,09 kmq VALNEGRA sembra derivare il suo nome da "NEGRA" oscura, anche se la sua posizione geografica e' tutt'altro che angusta. Gli abitanti di Valnegra sono molto industriosi da sempre, seppero coltivare il piccolo territorio comunale a Biada, a Patate e a Gelsi. Ben costruiti furono anche i molti che esercitavano l'arte del carbonaio e che "esportarono" questo mestiere anche fuori provincia e fuori italia. Valnegra, ai piedi del Monte Torcola. VALTORTA 938 m s.l.m. - sup. 30,53 kmq VALTORTA deriva il suo nome dalla conformazione geografica del territorio. Ha antiche origini risalenti al mille fu legata religiosamente a Primaluna in Valsassina. In sede di notariato e di preture: ancor oggi esiste una casa in decadenza - detta "della pretura". Nel 1888 una slavina demoli' la contrada Torre causando 30 morti. Ancora nei primi decenni del 1900 vi si coltivavano miniere di ferro. VEDESETA 817 m s.l.m. - sup. 19,77 kmq VEDESETA potrebbe derivare il proprio nome da "VITICETA" cioe' zona ove abbonda il "Vitex" una specie di arbusto. Le vicende di questo sestro, sono legate strettamente a quelle di tutta la Val Taleggio. I Vedesetesi erano Ghibellini, mentre i Taleggini erano Guelfi. La lotta tra le due frazioni caratterizza un periodo storico (fine '300) in cui le incursioni sanguinarie portano in tutta la Valle, morte e distruzione. VILLA D'ALME' 250 m - sup. 6,36 kmq Villa d'Almè centro prevalentemente residenziale della collina Bergamasca allo sbocco della Valle Brembana, conserva rilevanti insediamenti industriali (Linificio e Canapificio nazionale) e una discreta attività artigianale e commerciale. Dista da Bergamo nove chilometri. Si estende su una superficie di 6,36 chilometri quadrati, partendo dai 243 m. slm del Brembo ai 601 m. slm dei colli. Ad ascoltare gli storici col nome generico di "Villa" erano comunemente chiamati i piccoli centri rurali di pertinenza di una chiesa plebana o di una corte signorile. ZOGNO 320 m - sup. 34,86 kmq Zogno, piccola capitale economica ed amministrativa della Valle Brembana e' anche il paese vallare piu' popolato. Posto a circa 18 km dalla citta' di Bergamo a fronte di un pianoro contornato dal fiume brembo. Prima di entrare in paese venendo dalla pianura, troviamo sulla sinistra le "Grotte delle Meraviglie" vera e propria attrazione con grotte tappezzate di stalattiti e stalagmiti.Il centro storico di Zogno è ben tenuto con i suoi stretti vicoli e piazzette ci sono antichi palazzi e botteghe. La Valle Brembana La Valle Brembana racchiude un grande patrimonio di arte, poesia e storia: molti infatti gli itinerari storici-artistici. A Sedrina visita alla stupenda parrocchiale, mirabile opera di Mauro Codussi (al cui genio architettonico si devono tanti monumenti di Venezia) che conserva nel suo interno un vero tesoro, una pala d'altare di Lorenzo Lotto. Poi la strada (la vecchia provinciale della Valle Brembana che ricalca il tracciato della cinquecentesca Strada Priula che fu addirittura sospesa sul vuoto con le cosidette "chiavi" alla Botta), che presto sara' sostituita dalla nuova superstrada, precipita' qui verso i ponti, un vero intrico - il piu' antico dei quali tutto ad archetti, data la sua costruzione e sarebbe quello da cui si getto' il famoso Paci Paciana, il "Padru'" della la Valle Brembana, una specie di "passator" poco cortese orobico la cui vita si e' trasformata in leggenda. a sinistra e si raggiunge l'industriosissima Brembilla. Si procede lungo l'asse principale della Valle Brembana in provincia di Bergamo e si entra nella vasta e verde conca di Zogno che coi suoi oltre diecimila abitanti, le sue industrie, i suoi uffici, e' il capoluogo della Valle Brembana. A Zogno, in media Valle Brembana, si puo' visitare il "Museo della Valle Brembana" e la zona monumentale della chiesa prepositurale e del convento di Romacolo senza trascurare una visita alla parrocchiale di Grumello de Zanchi che conserva preziose tele del De Pieri: a Stabello che offre la visione di una ben conservata casa romanica; a Poscante, patria dei pittori Licini e Gavazzi a Endenna dove sorge una delle piu'antiche chiese della Valle, in cui e' consevato il cranio dell'apostolo Barnaba. Riprendendo il viaggio ci si porta ad Ambria (osservare a sinistra, alle 3 fontane, alcuni antichi ed interessanti edifici quattrocenterchi), quindi nella piu' nota stazione turistica di tutta la provincia: San Pellegrino Terme. Vi troneggiano il Grand Hotel, ed il Casino' Municipale. Qui viene imbottigliata la famosa acqua minerale che viene esportata in tutto il mondo. San Pellegrino Terme e' innegabilmente uno dei punti fermi del turismo, provinciale e regionale. Da San Pellegrino Terme a San Giovanni Bianco, il paese dei ponti - ne ha ben sette, alcuni di antica costruzione - patria di Carlo Ceresa, e di Giovanni Busi detto il Cariani. Pero' prima di arrivare a San Giovanni Bianco e' d'obbligo un escursione a Dossena per una visita all'antichissima chiesa plebana che conseva preziosissime tele del Veronese, del Santacroce, del Ceresa, del Ridolfi, del Cassana, del Reimier, del Meevens, del Cefrondi ecc. ecc. - San Giovanni Bianco uno dei paesi più ricchi di storia e cultura di tutta la Valle Brembana. Il centro storico conserva la sua originaria struttura con i ponti romanici, l’antica strada Priula, Palazzo Boselli del ‘400, uno degli edifici più signorili di tutta la valle. Nella Parrocchiale di San Giovanni Bianco è conservata una reliquia della passione di Cristo, “la sacra spina” attorno alla quale si è consolidata una devozione popolare in tutta la Valle Brembana. Santuario della Madonna del Gallo dove nel 1492 una donna vide uscire del sangue da un quadro della Vergine, il Santuario della Madonna del Perello ricorda l’apparizione della Vergine nel 1413 ad un contadino. Poi si punta decisamente "oltre la Goggia" vale a dire verso l'Alta Valle che nasce a Lenna dominata dalla neogotica chiesa di San Martino (in cui sono consevate preziose opere: una pala d'altare di Lattanzio da Rimini e sculture di Andrea Fantoni). A Piazza Brembana la Valle Brembana si apre a ventaglio. A sinistra Valnegra, e la Valle di Roncobello, "la perla verde" della Valle Brembana; piu' oltre, Isola di Fondra e poi Trabuchello e quindi Branzi cui fanno altri due rami secondari, quello di Carona (base di partenza per i leggendari Laghi Gemelli e per la zona alpinistica del Rifugio Calvi) e quella di Valleve e Foppolo, centri sciistici di prima importanza meta ricercata di sciatori provennienti da tutta Europa. A sinistra Olmo al Brembo, centro di smistamento per altre valli: Valle Stabina (con Cassiglio, Ornica e Valtorta, altrettanti recessi montani che hanno conservato la calda atmosfera sociale ed umana del passato), la Valle di Averara con Averara (patria dei Baschenis e dei Guerinoni; sede di dogana Veneta ed ancor oggi e' ammirabile il singolarissimo edificio che ospito' Gabellieri della Serenissima ), Santa Brigida e Cusio (dominata dal monte Avaro); la Valle di Mezzoldo con Piazzolo, Piazzatorre (la cosidetta "vecchia signora" del turismo Brembano in Alta Valle Brembana, stazione sciistica di primordine ben conosciuta e frequentata da decenni) e Mezzoldo che fa capolinea della Strada Priula, che e' oggi il punto di partenza della bella strada panoramica che sale alla Cà San Marco e al passo da dove scende verso la Valtellina. Su queste montagne nel periodo dell'alpeggio ospitano numerose mandrie di bergamini col cui latte si produce tipicissimi "Formai de Mut" e Bitto, latticini unici nel suo genere. Bastano per gli intenditori, pochi nomi: Cantedoldo, Parisciolo, Convento, Rais, e il superbo Camisolo di Valtorta. Comuni della Valle Brembana con + superficie: Taleggio (46.59 kmq), Carona (44,02 kmq), Zogno (34,86 kmq) Comuni della Valle Brembana + alti s.l.m.: Foppolo (1515 m), Valleve (1200 m), Carona (1100 m) Comuni della Valle Brembana con + abitanti: Zogno (9.026), San Giovanni Bianco (5.116), San Pellegrino Terme (4.976) Comuni della Valle Brembana con - abitanti: Blello (94), Cassiglio (107), Ornica (210). Paesi della Valle Brembana Una delle prerogative culturali della Valle Brembana e' di aver mantenuto in parte la testimonianza del suo passato, circostanza dovuta al fatto che in genere i paesi non sono stati completamente stravolti dai recenti interventi di ritrutturazione. Questo aspetto valido per gli edifici abitativi, riguarda anche i luoghi di culto, per cui abbiamo l'opportunità di ammirare importanti cicli di affreschi. Foppolo - Carona - Valleve - Oltre il Colle Siti utili Meteo Orobie - Webcam - Turismo - Musei - Rifugi News - Forum - Borghi - Vie Storiche - Turismo Sentiero Orobie - Racconti - Folklore - Immagini Valli Bergamasche - Brembana.info - B&B BergamoTutti i Comuni della Val Brembana in prov. di Bergamo Il panorama della Valle Brembana in provincia di Bergamo, cosi' intatto nel fascino originale dei suoi scenari, dà subito l'impressione di essere sfuggito ad ogni forma di Contaminazione..... Copyright @ Val Brembana Web - Valle Brembana (Bergamo). I Comuni della Valle Brembana Free Html5 Templates