JU Resursni centar za djecu i mlade "Podgorica" O namaNagradeUkratko o ustanoviLokacijaOrganizaciona šemaUpravni organ i rukovođenjeKorektivna službaStručna službaZdravstvena zaštitaPotrebna dokumentacijaVaspitanje i obrazovanjePREDŠKOLSKO VASPITANJE I OBRAZOVANJEOSNOVNA ŠKOLASREDNJA STRUČNA ŠKOLAKOMBINOVANO ODJELJENJEVANREDNO ŠKOLOVANJEServisi podrškeAktivnostiVANNASTAVNE AKTIVNOSTIIZDAVAČKA DJELATNOSTSavjeti stručnjakaTIFLOLOŠKA SEKCIJASOMATOPEDSKA SEKCIJABibliotekaDokumentiIzvještaji / Analitičke karticePROJEKTIASIQ PROJEKATGalerijaKontaktJavne nabavke Slide 1Heder_a2.pngHeder_a4.pngHeder_a1.pngnovi brojčasopisa MUZIČKO VEČE HUMANITARNOG KARAKTERADatum kreiranja: 09 februar 2024 | Štampa | El. pošta Humanitarni koncert za djecu i mlade sa posebnim obrazovnim potrebama, neprofitnog karaktera, u organizaciji estradnih umjetnika CG Raja Simonovića, Danijela Alibabića, Nine Žižić, Tamare Raičević, Petra Bulatovića, Davora Vučetića i Uglješe Radonjića, održan je u srijedu, 7. februara 2024. godine sa početkom u 18.00 časova u restoranu hotela VOCO. Na početku večeri prusutne je pozdravio jedan od glavnih organizatora, Rajo Simonović. Izrazio je zadovoljstvo što zajedno sa svojim kolegama, pjesmom daje podršku onima kojima je potrebna. Spletom različitih muzičkih žanrova učesnici večeri su se potrudili da uvesele i zabave sve prisutne. Ovom humanitarnom koncertu prisustvovali su, između ostalog, učenici naše Ustanove sa roditeljima i zaposleni. Da veče protekne posebno, potrudio se i učenik naše Ustanove, Radovan Džuver, koji je oduševio prisutne izvođenjem muzičkih numera. Pjesmom smo pokazali da dobra djela oplemenjuju. NOVOGODIŠNJA RADIONICADatum kreiranja: 27 decembar 2023 | Štampa | El. pošta U utorak, 26. decembra 2023. godine, u terminu od 8.30 do 9.45 časova, za učenike osnovne i srednje škole JU Resursni centar za djecu i mlade "Podgorica" organizovana je Novogodišnja radionica. Inicijator radionice je nastavnica istorije i geografije Vesna Kešeljević, a u realizaciji su učestvovali i nastavnik likovne kulture Mirko Dragović, nastavnice crnogorskog-srpskog, bosanskog i hrvatskog jezika i književnosti Snježana Kašiković i Anđela Knežević , kao i pedagogica Snežana Lončarević. Atmosfera na radionici je bila praznična, topla i drugarska. Učenici su crtali, bojali, sjeckali i lijepili, a sve ove aktivnosti su bile propraćene šalom i smijehom. Jelka, ukrasi, baloni, zvjezdice i šljokice našli su se na panou, te kao finalni produkt ovog sjajnog druženja, uljepšali hol naše Ustanove. PRAZNIČNE ČAROLIJEDatum kreiranja: 27 decembar 2023 | Štampa | El. pošta U ime učenika, njihovih roditelja i zaposlenih JU Resursni centar za djecu i mlade "Podgorica", srdačno se zahvaljujemo organizacijama: Merdianbet, Dječjem savezu, Moto klubu "Montenegro", Institutu "Sigurnost", kao i studentima Filološkog fakulteta Donja Gorica. Oni su, povodom Nove godine, donirali poklon paketiće i značajan didaktički materijal, te time obradovali djecu i zaposlene u JU Resursnom centru za djecu i mlade "Podgorica". Donacija je obilježena zabavnim druženjem učenika, njihovih roditelja i zaposlenih u holu škole. Druženje je proteklo u lijepom raspoloženju. Pjesma, ples, konfete, novogodišnji rekviziti i dobra energija obilježili su ovaj školski dan. Dio ove sjajne atmosfere možete pogledati na fotografijama u prilogu. OBILJEŽEN SVJETSKI DAN PLANINADatum kreiranja: 27 decembar 2023 | Štampa | El. pošta Ekološko – likovna sekcija je u decembru obilježila jedan značajan datum, 11. decembar - Svjetski dan planina. Tog dana učenici nižih i viših razreda osnovne škole, kao i učenici srednje škole, zasadili su po jednu sadnicu u dvorištu škole. Sadnice paulovnije i albicije poklon su Fondacije “Čini dobro”, čime je naša ustanova postala dio projekta “Čini dobro zasadi drvo”. Nakon sadnje, u školskoj biblioteci, održan je kviz, koji je organizovala Snežana Maretić, nastavnica biologije. Učenici su pogađali skrivene nazive planina, jezera koja ih krase, prepoznavali životinje, pričali legende… U ponedeljak, 25. decembra 2023. godine, za učenike osnovne škole, organizovana je i završna Likovna radionica koju je vodio Mirko Dragović, nastavnik likovne kulture. Učenici su, kao i uvijek do sada, pokazali želju za druženjem, kreativnost i umijeće, a zajednički radovi krasiće hol škole. Zahvaljujemo donatorima na sadnicama koje će sigurno uljepšati naše dvorište i veliko nam je zadovoljstvo što smo bili dio ove akcije. HUMANITARNA AKCIJA „ATV Djeda Mraz“Datum kreiranja: 24 decembar 2023 | Štampa | El. pošta Dana 23.12. 2023. godine, posjetili su nas članovi ATV kluba Montenegro, koji tradicionalno, već nekoliko godina, našoj djeci uljepšavaju novogodišnje praznike. Naime, ATV klub Montenegro, u saradnji sa Hipotekarnom bankom, donirao je učenicima paketiće, kao i značajan didaktički materijal koji će ubuduće biti od koristi našim učenicima. Ovih dana, lica djece ozarili su brojni paketići koji su pristigli u prostorije naše Ustanove, ipak, ATV Djeda Mrazovi za njih predstavljaju posebnu radost. Iako se subotom nerado dolazi u školu, danas nije bilo tako. Učenici su od ranog jutra bili euforični i s nestrpljenjem su iščekivali neobične Djeda Mrazove na motorima. Njihov dolazak propratili su aplauzima i iskrenim dječijim oduševljenjem. Direktorica Marijana Antonijević obratila se članovima ATV kluba Montenegro i izrazila posebnu zahvalnost na tome što su izdvojili vrijeme i priredili poklone na zadovoljstvo sve djece. Mirko Babović, direktor filijale Hipotekarne banke Podgorica, obratio se prisutnima, zahvalio na lijepom dočeku i svima poželio da predstojeće praznike provedu okruženi ljubavlju i srećom. DRUŽENJE SA DRAGANOM KOPRIVICOMDatum kreiranja: 23 decembar 2023 | Štampa | El. pošta U petak 22. decembra 2023. godine u 11.30 časova u holu škole je izveden zabavni program za učenike, njihove roditelje i zaposlene u JU Resursni centar za djecu i mlade „Podgorica“ i za učenike JU Resursni centar za obrazovanje i osposobljavanje „1. jun“. Prisutne je zabavljao prof. dr Dragan Koprivica, a nastupom u našoj školi nastavio je niz višemjesečnih humanitarnih koncerata u ustanovama od posebnog društvenog značaja. Druženje je započeo pričanjem zanimljivih anegdota iz svog školskog i studentskog života, nakon čega je pročitao i nekoliko prigodnih humorističkih aforizama. Potom je, na oduševljenje svih prisutnih, uslijedio muzički dio programa. Koprivica je prvo svirao na harmonici, a potom i pjevao neke od popularnih hitova. U svom maniru, počeo je sa nekoliko italijanskih klasika, a na sceni su mu se pridružili i neki od naših učenika, koji su, takođe, obožavaoci i poznavaoci ovog melodičnog jezika. Koncert je nastavio izvođenjem svima poznatih pjesama domaće narodne muzike, pri čemu je uspio da ostvari kontakt sa djecom, da ih razveseli i uključi u program. Učenicima se dopao odabir muzičkih numera, te su se rado pridružili umjetniku i na sceni demonstrirali svoj muzički talenat. TAMO GDJE POSTOJI LJUBAV, POSTOJI I ŽIVOT!Datum kreiranja: 19 decembar 2023 | Štampa | El. pošta U petak, 15. decembra 2023. godine u 10 časova u holu škole proslavljeno je 75 godina postojanja Javne ustanove Resursni centar za djecu i mlade "Podgorica". Direktorica Ustanove, Marijana Antonijević, obratila se prisutnima i prigodnim riječima čestitala Dan Ustanove, te zahvalila svima koji su izdvojili vrijeme i svojim prisustvom uveličali ovaj za nas poseban dan. Posebnu zahvalnost je uputila svim institucijama, organizacijama i pojedincima koji su nesebičnom podrškom doprinijeli kvalitetnijem obrazovanju i boravku djece u Ustanovi. "Godinu dana smo stariji, ali čuvamo i njegujemo mladalački, radoznali i stvaralački duh koji nam pomaže da prebrodimo prepreke na koje nailazimo. Trudimo se da odgovorimo zadacima, vođeni željom da naši učenici izrastu u dobre ljude i pronađu mjesto u društvu." Ovaj poseban dan direktorica je iskoristila i da se s poštovanjem i zahvalnošću obrati defektološkinjama Jasni Popović i Milodarki Vukašević povodom odlaska u penziju. Učenici su sa svojim nastavnicima pripremili kvalitetan i sadržajno bogat program kroz koji nas je uspješno vodio učenik Radovan Džuver. Program su otpočeli naši najmlađi, učesnici hora "Kolibri", koji su nas pjesmom "Preko brda, preko brega" uveli u veselo pretpraznično raspoloženje. U istom duhu su nastavili učenici Mihajlo Radenović i Nikola Turković recitacijom "Great big snowman" i razdraganom pjesmom "Hello, Reindeer". Na njihove nastupe sjajno su se nadovezali Anastasija Ceković i Luka Martinović, koji su nam "Novogodišnjom pjesmom" Duška Radovića na najljepši način čestitali predstojeće praznike. A da su njih dvoje sjajan dvojac pokazala je i izvedba skeča "Školske muke", koji je učinio da školskim holom odjekne jednoglasan smijeh oduševljene publike. Nastavnica Snježana Kašiković, koja je u radu sa njima pokazala poseban pedagoški dar, punog srca je posmatrala njihov očigledan rast i napredak. Nastavnice engleskog i italijanskog jezika su pokazale da se dugogodišnjim radom i zalaganjem može postići mnogo, pa su danas s ponosom gledale svoje učenike Radovana Džuvera, Borjanu Radulović i Haziza Hotija dok prezentuju stečeno znanje kroz recitaciju i glumu. Nastavnice crnogorskog-srpskog, bosanskog i hrvatskog jezika i književnosti su nam svojim pažljivim odabirom omogućile da čujemo stihove vrsnih pjesnika. Danilo Nedić i Haziz Hoti su nam nježno predočili stihove Vaska Pope "Očiju tvojih da nije". Luka Martinović je ostavio posebno upečatljiv utisak recitovanjem odlomka iz Gorskog vijenca. A Radovanovo emotivno kazivanje pjesme "Čekaj me" Konstantina Simonova ostavilo je publici trag suza u očima. I tu talenat naših učenika ne prestaje. Izuzev dara za recitovanje, glumu i strane jezike, odlikuje ih i izuzetna muzikalnost. Učenik Radonja Milić izveo je numeru "Oda radosti" na sintisajzeru, a Luka Martinović je, u pratnji nastavnika muzičkog vaspitanja, na harmonici odsvirao pjesmu "Pod onom". Za kraj, naši učenici su svojim glasovnim mogućnostima i pjesmom učinili da dobijemo program koji u cjelini odiše kvalitetom, talentom i jedinstvenom energijom. Publiku je posebno oraspoložio Haziz Hoti pjesmom "Zapjevala sojka ptica", a talentovani Radovan Džuver je zatvorio program pjesmom "Nesanica", koja je propraćena aplauzom podrške i divljenja prema ovom mladom izvođaču. Proslavu su uljepšale i dvije posebne gošće: učenica OŠ "Oktoih" Iris Femić pjesmom "Ljepše uz nas" i učenica iz OŠ "Vuk Karadžić" recitacijom "Drhtave pesme" od Mike Antića. Pored učenika, njihoviih roditelja i zaposlenih, proslavi su prisustvovali predstavnici: Ministarstva rada i socijalnog staranja, Ministarstva sporta i mladih, Zavoda za školstvo, predškolske ustanove, osnovnih škola, resursnih centara, UNICEF-a i Dnevnog centra za djecu i omladinu sa smetnjama i teškoćama u razvoju. Poslije programa, za sve goste je bio upriličen koktel. RADIONICA ZA RODITELJEDatum kreiranja: 12 decembar 2023 | Štampa | El. pošta Radionica „Upoznaj me” za roditelje čija djeca pohađaju Poseban program, osnovnu i srednju školu je realizovana 17.11.2023. godine (prvi dio) i 1.12.2023. godine (drugi dio), od 10:00h do 11:30 časova. Radionica je održana u zbornici škole JU Resursni centar za djecu i mlade „Podgorica“. Cilj radionice je bio da se roditelji međusobno upoznaju, razviju povjerenje i razumijevanje i pruže podršku jedni drugima. Na kreativan način su podijelili svoja osjećanja i životna iskustva. Radionice su organizovale i vodile Svetlana Radović, socijalna radnica i Snežana Lončarević, pedagoškinja. Donacija LIONS FUNDATION JU Resursnom centru za djecu i mlade „Podgorica“Datum kreiranja: 17 novembar 2023 | Štampa | El. pošta U petak, 10. novembra 2023. godine, u sklopu regionalnog projekta koji je organizovao LIONS klub Slovenija (Zveza Lions klubov, distrikt 129, Slovenija) sa Centrom IRIS (Center za izobraževanje, rehabilitacijo,inkluzijo in svetovanje za slepe in slabovidne, Slovenija) uručena je vrijedna donacija Resursnom centru za djecu i mlade „Podgorica“. Predstavnici LIONS klubova iz Slovenije Breda Pečovnik, guvernerka LIONS, Aleš Lipnik, koordinator za LCIF i Jurij Šarman, koordinator za Crnu Goru imenovan od LC, uručili su 5 elektronskih lupa namijenjenih za rad sa djecom sa smetnjama vida. Ova donacija je završni dio prijekta u kom su učestvovali zaposleni u okviru Resursnog centra prethodnih godina gdje su imali priliku da prisustvuju višenedeljnim online obukama čiji su predavači bili istaknuti stručanjaci iz regiona, kao i da sami realizuju obuke za vaspitače tokom prošle godine. Ovim putem se zahvaljujemo na učešću u projektu i LIONS klubu na vrijednoj donaciji za našu djecu sa smetnjama vida. NJEGOŠEV DANDatum kreiranja: 14 novembar 2023 | Štampa | El. pošta Povodom obilježavanja predstojećeg Njegoševog dana, 10.11.2023. godine, u školskoj biblioteci je organizovana radionica za učenike osnovne i srednje škole JU Resursni centar za djecu i mlade "Podgorica". Program je pripremila nastavnica istorije i geografije Vesna Kešeljević u saradnji sa nastavnicama crnogorskog-srpskog, bosanskog i hrvatskog jezika i književnosti Snježanom Kašiković i Anđelom Knežević. Druženje je započeto izlaganjem profesorice Vesne Kešeljević koja je na zanimljiv i djeci prijemčiv način govorila o životu Petra II Petrovića Njegoša. Priču je upotpunio učenik Radovan Džuver izvanrednim izlaganjem o Bitki na Grahovu. Nakon što su se djeca upoznala sa istorijskim činjenicama, nastavnica Anđela Knežević upoznala je učenike sa književnim radom ovog velikana. Priču je zaokružila nastavnica Snježana Kašiković koja je pripremila listice sa Njegoševim najpoznatijim stihovima i citatima, a potom ih i tumačila zajedno sa učenicima. Djeca su bila vrijedna, napamet su naučili neke od stihova i ovaj događaj uljepšali svojim recitacijama. Daliborka Banović, nastavnica engleskog jezika, podstakla je učenike da neke stihove prevedu na italijanski, engleski i ruski jezik. Atmosfera je bila opuštena, a učenici su se zabavili i saznali nešto novo o jednoj od najvećih balkanskih ličnosti. Strana 1 od 46StartPrethodna12345678910SledjećaKraj Korisni linkovi Ministarstvo prosvjete Ministarstvo rada i socijalnog staranja Društvo defektologa Crne Gore JU Centar za djecu i mlade " Ljubović " JU Zavod "Komanski most" Centar za prava djeteta Crne Gore Dnevni centar Nikšić JU Dnevni centar za djecu i omladinu sa smetnjama i teškoćama u razvoju Pljevlja Resursni centar za sluh i govor - Kotor Resursni centar "1. jun" - Podgorica Centar za stručno obrazovanje Crne Gore Zavod za školstvo Ispitni centar Paraolimpijski komitet Crne Gore http://www.skolskiportal.edu.me/Pages/Inkluzivnoobrazovanje.aspxOtvoreni smo za saradnju Pozivamo: - Predškolske ustanove u kojima su upisana djeca sa smetnjama u razvoju zajedno sa svojim vršnjacima; - Inkluzivne škole u kojima su upisana djeca sa smetnjama u razvoju, kao i nastavnike nastavnike; - Roditelje djece sa smetnjama u razvoju, kao i njihova udruženja; - Fakultete kao i studente koji su spremni da volontiraju i obavljaju praksu u našoj Ustanovi; - Međunarodne i nevladine organizacije koje se bave ovom problematikom; - Dnevne centre; - Resursne centre; - Bivše kolege i učenike koji će svojom saradnjom doprinijeti razvoju Ustanove; - Kolege iz drugih ustanova koji se bave istom ili sličnom problematikom; - Pojedince koji prepoznaju rad i daju doprinos radu ustanove. O LJUBAVI S LJUBAVLJU PREUZMITE NAŠ CD Traži Pretraga MAPA SAJTA O namaNagradeUkratko o ustanoviLokacijaOrganizaciona šemaUpravni organ i rukovođenjeKorektivna službaStručna službaZdravstvena zaštitaPotrebna dokumentacijaVaspitanje i obrazovanjePREDŠKOLSKO VASPITANJE I OBRAZOVANJEOSNOVNA ŠKOLASREDNJA STRUČNA ŠKOLAKOMBINOVANO ODJELJENJEVANREDNO ŠKOLOVANJEServisi podrškeAktivnostiVANNASTAVNE AKTIVNOSTIIZDAVAČKA DJELATNOSTSavjeti stručnjakaTIFLOLOŠKA SEKCIJASOMATOPEDSKA SEKCIJABibliotekaDokumentiIzvještaji / Analitičke karticePROJEKTIASIQ PROJEKATGalerijaKontaktJavne nabavke POPULARNI ČLANCI JEDNODNEVNI IZLET ZA DJECU/MLADE KOJA POHAĐAJU POSEBAN PROGRAM VASPITNO-OBRAZOVNOG RADA KOMBINOVANE SMETNJE PREDAVANJE „NASILJE NAD DJECOM“ MOGUĆNOST RAZVOJA SERVISA PODRŠKE PREDAH RODITELJSTVO KREATIVNA RADIONICA POVODOM PRAZNIKA ŽENA OBILJEŽEN DAN KNJIGE I AUTORSKIH PRAVA DRUŽENJE SA JUNACIMA CRTANOG FILMA PRIMJERI ASISTIVNE TEHNOLOGIJE UČEŠĆE ZAPOSLENIH NA MEĐUNARODNOM SKUPU „DANI DEFEKTOLOGA 2018“ POEZIJA NA DAR ZAHVALNICA PREDSTAVNICIMA „INTERNATIONAL MEDICAL CENTER“ © JU Resursni centar za djecu i mlade "Podgorica" Sva prava zadržana. 685953DANAS53JUČE404OVE NEDELJE599UKUPNO685953