FŐOLDAL | xellum top of pageFŐOLDALSZOLGÁLTATÁSOKTANÁCSADÓKKAPCSOLATREFERENCIÁKENCÉGÜNKRŐL A vezetési tanácsadás területén ugyanúgy sikeresek lehetnek a kisebb cégek is, mint a nagyok, ha megfelelő stratégiával, ahhoz illeszkedő üzleti modellel működnek – a siker kulcsa az elkötelezett, felkészült és tapasztalt tanácsadó. Ez az alapelv vezetett minket, amikor 2004-ben létrehoztuk saját vállalkozásunkat. Öt ismert tanácsadó és egy gyakorlott irodavezető, akik korábban már évekig együtt dolgoztak egy nagy nemzetközi cég keretei között, összesen több mint 100 év tanácsadói tapasztalattal, több száz megvalósított projekttel – ezekre az adottságokra támaszkodhattunk induláskor és ezekre építünk sikeresen azóta is. Mindannyian elsajátítottuk korábbi munkánk során a tanácsadói szakma nemzetközi szintű eszközeit, módszereit, a minőség, megbízhatóság, átláthatóság, szervezettség iránti elkötelezettséget – de szerettünk volna kisebb adminisztrációval, kevesebb bürokráciával, sokkal inkább az egyes ügyfelek egyedi igényeire összpontosítva dolgozni. Mindannyian elkötelezetten dolgozunk a vezetési tanácsadási szakma elismertségéért, fejlesztéséért, nem csupán a Xellum keretein belül, de különböző tanácsadó szövetségekben, kezdeményezésekben is. Többen is különböző vezető szerepet töltöttünk vagy töltünk be ezekben. Cégünk tagja a VTMSZ-nek (Vezetési Tanácsadók Magyarországi Szövetsége), tanácsadóink CMC (Certified Management Consultant; minősített vezetési tanácsadó) címmel rendelkeznek. Fontos volt számunkra a „családias” szakmai környezet – ahol minden kollégáról biztosan tudhatjuk, hogy a saját területén kimagasló tudással, tapasztalattal és az etikai normák betartásával oldja meg a feladatokat, ahol kompromisszumok nélkül vállalhatjuk egymást és így a céget is. Nevet is így választottunk magunknak: egy fantáziaszó, mely talán kifejezi kreativitásunkat, egyediségünket is. Már közel 20 éve működünk sikeresen, továbbra is a szakmai kiválóság, az ügyfelek szolgálata illetve cégünk hatékonysága, eredményessége vezet minket. Emellett pedig baráti, családias légkörben még jól is érezzük magunkat! A Xellum valóban márkanév lett, a tanácsadói szakmában és az ügyfelek körében is. Ennek is köszönhető, hogy ügyvezetőnk, Baukovácz Krisztina 2019-ben megkapta a BKIK TANOSZT „Kiváló tanácsadó” díját. A Xellum Kft. alapítása óta aktív tagja a Vezetési Tanácsadók Magyarországi Szövetségének (VTMSZ), munkatársaink pedig egyéni tagjai a tanácsadás fejlesztését, a tanácsadók érdekvédelmét szolgáló szakmai szervezetnek. Ügyvezetőnk, Baukovácz Krisztina sok éve elnökségi tag, valamint a CMC (Certified Managament Consultant) Bizottság tagja is. A VTMSZ 2022-ben is elkészítette a tanácsadói díjak felmérését, a piaci környezetről alkotott kép elemzését. Az elemzések felelőse ez alkalommal is Krisztina volt, így mód nyílt a változások, trendek bemutatására is a korábbi évek felméréseihez képest.Cégünk Minősítő Tanúsítványt szerzett már 2019-ben, a Magyar Multi Program indulásakor „A kiemelt növekedési potenciállal bíró kis- és középvállalkozások azonosítása, felmérése, motiválása, fejlesztési igényeik meghatározása" IFKA felhívás keretében. Azóta is minden évben sikeresen újítottuk meg minősítésünket. Az érintett programokban az alábbi területeken rendelkezünk jogosultsággal: Stratégiai és vállalati pénzügyi tanácsadás fejlesztési csoport: Stratégiai és üzleti tervezés fejlesztési kategória Projektfejlesztési-, projektmenedzselési tanácsadás fejlesztési kategória Vállalati pénzügyi tanácsadás fejlesztési kategória SZOLGÁLTATÁSOK A Xellum kiemelt szakmai területei: stratégiai tanácsadás és menedzsment, szervezetfejlesztés, működésfejlesztés, folyamatok fejlesztése, költséghatékonyság, üzleti tervezés és értékelés, vállalati pénzügyi tanácsadás, fejlesztési javaslatok és megvalósíthatósági tanulmányok, program és pályázati tanácsadás, projektmenedzsment és turizmushoz, szállásiparhoz és szabadidő eltöltéshez kapcsolódó tanácsadás.TANÁCSADÓK Tanácsadóink kimagasló szakértelemmel, sokéves tapasztalattal, alapos felkészültséggel, az ügyfelek iránti odaadással kezelik a legkülönfélébb projekteket. Lépjen velünk kapcsolatbaNézze meg főbb referenciáinkat Adatkezelési tájékoztató© Xellum, 2023 | info@xellum.hu | 1054 Budapest, Honvéd utca 8. 1/2. bottom of page